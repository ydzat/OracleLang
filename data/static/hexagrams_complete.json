{
  "1": {
    "name": "乾为天",
    "gua_ci": "元亨利贞。",
    "description": "乾卦代表天，象征刚健、积极进取、自强不息。天行健，君子以自强不息。",
    "lines": [
      "初九：潜龙勿用。",
      "九二：见龙在田，利见大人。",
      "九三：君子终日乾乾，夕惕若厉，无咎。",
      "九四：或跃在渊，无咎。",
      "九五：飞龙在天，利见大人。",
      "上九：亢龙有悔。",
      "用九：见群龙无首，吉。"
    ]
  },
  "2": {
    "name": "坤为地",
    "gua_ci": "元亨，利牝马之贞。君子有攸往，先迷后得主，利西南得朋，东北丧朋。安贞吉。",
    "description": "坤卦代表地，象征包容、顺从、柔顺。地势坤，君子以厚德载物。",
    "lines": [
      "初六：履霜，坚冰至。",
      "六二：直、方、大，不习无不利。",
      "六三：含章可贞。或从王事，无成有终。",
      "六四：括囊，无咎无誉。",
      "六五：黄裳，元吉。",
      "上六：龙战于野，其血玄黄。",
      "用六：利永贞。"
    ]
  },
  "3": {
    "name": "水雷屯",
    "gua_ci": "元亨利贞，勿用有攸往，利建侯。",
    "description": "屯卦象征初生、艰难、创业之始。云雷屯，君子以经纶。",
    "lines": [
      "初九：磐桓，利居贞，利建侯。",
      "六二：屯如邅如，乘马班如。匪寇婚媾，女子贞不字，十年乃字。",
      "六三：即鹿无虞，惟入于林中，君子几不如舍，往吝。",
      "六四：乘马班如，求婚媾，往吉，无不利。",
      "九五：屯其膏，小贞吉，大贞凶。",
      "上六：乘马班如，泣血涟如。"
    ]
  },
  "4": {
    "name": "山水蒙",
    "gua_ci": "亨。匪我求童蒙，童蒙求我。初筮告，再三渎，渎则不告。利贞。",
    "description": "蒙卦象征蒙昧、启蒙、教育。山下出泉，蒙，君子以果行育德。",
    "lines": [
      "初六：发蒙，利用刑人，用说桎梏，以往吝。",
      "九二：包蒙吉，纳妇吉，子克家。",
      "六三：勿用取女，见金夫，不有躬，无攸利。",
      "六四：困蒙，吝。",
      "六五：童蒙，吉。",
      "上九：击蒙，不利为寇，利御寇。"
    ]
  },
  "5": {
    "name": "水天需",
    "gua_ci": "有孚，光亨，贞吉。利涉大川。",
    "description": "需卦象征等待、需求、时机未到。云上于天，需，君子以饮食宴乐。",
    "lines": [
      "初九：需于郊，利用恒，无咎。",
      "九二：需于沙，小有言，终吉。",
      "九三：需于泥，致寇至。",
      "六四：需于血，出自穴。",
      "九五：需于酒食，贞吉。",
      "上六：入于穴，有不速之客三人来，敬之终吉。"
    ]
  },
  "6": {
    "name": "天水讼",
    "gua_ci": "有孚，窒惕，中吉，终凶。利见大人，不利涉大川。",
    "description": "讼卦象征争讼、纷争、诉讼。天与水违行，讼，君子以作事谋始。",
    "lines": [
      "初六：不永所事，小有言，终吉。",
      "九二：不克讼，归而逋，其邑人三百户，无眚。",
      "六三：食旧德，贞厉，终吉。或从王事，无成。",
      "九四：不克讼，复即命渝，安贞吉。",
      "九五：讼，元吉。",
      "上九：或锡之鞶带，终朝三褫之。"
    ]
  },
  "7": {
    "name": "地水师",
    "gua_ci": "贞，丈人吉，无咎。",
    "description": "师卦象征军队、众人、统帅。地中有水，师，君子以容民畜众。",
    "lines": [
      "初六：师出以律，否臧凶。",
      "九二：在师中，吉，无咎，王三锡命。",
      "六三：师或舆尸，凶。",
      "六四：师左次，无咎。",
      "六五：田有禽，利执言，无咎。长子帅师，弟子舆尸，贞凶。",
      "上六：大君有命，开国承家，小人勿用。"
    ]
  },
  "8": {
    "name": "水地比",
    "gua_ci": "吉。原筮，元永贞，无咎。不宁方来，后夫凶。",
    "description": "比卦象征亲比、辅助、团结。地上有水，比，先王以建万国，亲诸侯。",
    "lines": [
      "初六：有孚比之，无咎。有孚盈缶，终来有它，吉。",
      "六二：比之自内，贞吉。",
      "六三：比之匪人。",
      "六四：外比之，贞吉。",
      "九五：显比，王用三驱，失前禽，邑人不诫，吉。",
      "上六：比之无首，凶。"
    ]
  },
  "9": {
    "name": "风天小畜",
    "gua_ci": "亨。密云不雨，自我西郊。",
    "description": "小畜卦象征小有积蓄、蓄养。风行天上，小畜，君子以懿文德。",
    "lines": [
      "初九：复自道，何其咎，吉。",
      "九二：牵复，吉。",
      "九三：舆说辐，夫妻反目。",
      "六四：有孚，血去惕出，无咎。",
      "九五：有孚挛如，富以其邻。",
      "上九：既雨既处，尚德载，妇贞厉。月几望，君子征凶。"
    ]
  },
  "10": {
    "name": "天泽履",
    "gua_ci": "履虎尾，不咥人，亨。",
    "description": "履卦象征践履、行为、礼仪。上天下泽，履，君子以辨上下，定民志。",
    "lines": [
      "初九：素履，往无咎。",
      "九二：履道坦坦，幽人贞吉。",
      "六三：眇能视，跛能履，履虎尾，咥人，凶。武人为于大君。",
      "九四：履虎尾，愬愬终吉。",
      "九五：夬履，贞厉。",
      "上九：视履考祥，其旋元吉。"
    ]
  },
  "11": {
    "name": "地天泰",
    "gua_ci": "小往大来，吉亨。",
    "description": "泰卦象征通泰、和平、顺利。天地交，泰，后以财成天地之道，辅相天地之宜，以左右民。",
    "lines": [
      "初九：拔茅茹，以其汇，征吉。",
      "九二：包荒，用冯河，不遐遗，朋亡，得尚于中行。",
      "九三：无平不陂，无往不复，艰贞无咎。勿恤其孚，于食有福。",
      "六四：翩翩，不富以其邻，不戒以孚。",
      "六五：帝乙归妹，以祉元吉。",
      "上六：城复于隍，勿用师，自邑告命，贞吝。"
    ]
  },
  "12": {
    "name": "天地否",
    "gua_ci": "否之匪人，不利君子贞，大往小来。",
    "description": "否卦象征闭塞、不通、困顿。天地不交，否，君子以俭德辟难，不可荣以禄。",
    "lines": [
      "初六：拔茅茹，以其汇，贞吉亨。",
      "六二：包承，小人吉，大人否亨。",
      "六三：包羞。",
      "九四：有命无咎，畴离祉。",
      "九五：休否，大人吉。其亡其亡，系于苞桑。",
      "上九：倾否，先否后喜。"
    ]
  },
  "13": {
    "name": "天火同人",
    "gua_ci": "同人于野，亨。利涉大川，利君子贞。",
    "description": "同人卦象征与人和同、团结。天与火，同人，君子以类族辨物。",
    "lines": [
      "初九：同人于门，无咎。",
      "六二：同人于宗，吝。",
      "九三：伏戎于莽，升其高陵，三岁不兴。",
      "九四：乘其墉，弗克攻，吉。",
      "九五：同人，先号咷而后笑，大师克相遇。",
      "上九：同人于郊，无悔。"
    ]
  },
  "14": {
    "name": "火天大有",
    "gua_ci": "元亨。",
    "description": "大有卦象征大有收获、富足。火在天上，大有，君子以遏恶扬善，顺天休命。",
    "lines": [
      "初九：无交害，匪咎，艰则无咎。",
      "九二：大车以载，有攸往，无咎。",
      "九三：公用亨于天子，小人弗克。",
      "九四：匪其彭，无咎。",
      "六五：厥孚交如，威如，吉。",
      "上九：自天佑之，吉无不利。"
    ]
  },
  "15": {
    "name": "地山谦",
    "gua_ci": "亨，君子有终。",
    "description": "谦卦象征谦逊、谦虚、退让。地中有山，谦，君子以裒多益寡，称物平施。",
    "lines": [
      "初六：谦谦君子，用涉大川，吉。",
      "六二：鸣谦，贞吉。",
      "九三：劳谦，君子有终，吉。",
      "六四：无不利，撝谦。",
      "六五：不富以其邻，利用侵伐，无不利。",
      "上六：鸣谦，利用行师，征邑国。"
    ]
  },
  "16": {
    "name": "雷地豫",
    "gua_ci": "利建侯行师。",
    "description": "豫卦象征愉悦、安乐、预备。雷出地奋，豫，先王以作乐崇德，殷荐之上帝，以配祖考。",
    "lines": [
      "初六：鸣豫，凶。",
      "六二：介于石，不终日，贞吉。",
      "六三：盱豫，悔。迟有悔。",
      "九四：由豫，大有得。勿疑，朋盍簪。",
      "六五：贞疾，恒不死。",
      "上六：冥豫，成有渝，无咎。"
    ]
  },
  "17": {
    "name": "泽雷随",
    "gua_ci": "元亨利贞，无咎。",
    "description": "随卦象征随从、跟随、顺应。泽中有雷，随，君子以向晦入宴息。",
    "lines": [
      "初九：官有渝，贞吉。出门交有功。",
      "六二：系小子，失丈夫。",
      "六三：系丈夫，失小子。随有求得，利居贞。",
      "九四：随有获，贞凶。有孚在道，以明，何咎。",
      "九五：孚于嘉，吉。",
      "上六：拘系之，乃从维之。王用亨于西山。"
    ]
  },
  "18": {
    "name": "山风蛊",
    "gua_ci": "元亨，利涉大川。先甲三日，后甲三日。",
    "description": "蛊卦象征蛊惑、整治、革新。山下有风，蛊，君子以振民育德。",
    "lines": [
      "初六：干父之蛊，有子，考无咎，厉终吉。",
      "九二：干母之蛊，不可贞。",
      "九三：干父之蛊，小有悔，无大咎。",
      "六四：裕父之蛊，往见吝。",
      "六五：干父之蛊，用誉。",
      "上九：不事王侯，高尚其事。"
    ]
  },
  "19": {
    "name": "地泽临",
    "gua_ci": "元亨利贞。至于八月有凶。",
    "description": "临卦象征临近、监临、治理。泽上有地，临，君子以教思无穷，容保民无疆。",
    "lines": [
      "初九：咸临，贞吉。",
      "九二：咸临，吉，无不利。",
      "六三：甘临，无攸利。既忧之，无咎。",
      "六四：至临，无咎。",
      "六五：知临，大君之宜，吉。",
      "上六：敦临，吉，无咎。"
    ]
  },
  "20": {
    "name": "风地观",
    "gua_ci": "盥而不荐，有孚颙若。",
    "description": "观卦象征观察、观看、示范。风行地上，观，先王以省方观民设教。",
    "lines": [
      "初六：童观，小人无咎，君子吝。",
      "六二：闚观，利女贞。",
      "六三：观我生，进退。",
      "六四：观国之光，利用宾于王。",
      "九五：观我生，君子无咎。",
      "上九：观其生，君子无咎。"
    ]
  },
  "21": {
    "name": "火雷噬嗑",
    "gua_ci": "亨。利用狱。",
    "description": "噬嗑卦象征咬合、刑罚、决断。雷电噬嗑，先王以明罚敕法。",
    "lines": [
      "初九：屦校灭趾，无咎。",
      "六二：噬肤灭鼻，无咎。",
      "六三：噬腊肉，遇毒，小吝，无咎。",
      "九四：噬干胏，得金矢，利艰贞，吉。",
      "六五：噬干肉，得黄金，贞厉，无咎。",
      "上九：何校灭耳，凶。"
    ]
  },
  "22": {
    "name": "山火贲",
    "gua_ci": "亨。小利有攸往。",
    "description": "贲卦象征文饰、装饰、美化。山下有火，贲，君子以明庶政，无敢折狱。",
    "lines": [
      "初九：贲其趾，舍车而徒。",
      "六二：贲其须。",
      "九三：贲如濡如，永贞吉。",
      "六四：贲如皤如，白马翰如，匪寇婚媾。",
      "六五：贲于丘园，束帛戋戋，吝，终吉。",
      "上九：白贲，无咎。"
    ]
  },
  "23": {
    "name": "山地剥",
    "gua_ci": "不利有攸往。",
    "description": "剥卦象征剥落、衰败、消减。山附于地，剥，上以厚下安宅。",
    "lines": [
      "初六：剥床以足，蔑贞凶。",
      "六二：剥床以辨，蔑贞凶。",
      "六三：剥之，无咎。",
      "六四：剥床以肤，凶。",
      "六五：贯鱼，以宫人宠，无不利。",
      "上九：硕果不食，君子得舆，小人剥庐。"
    ]
  },
  "24": {
    "name": "地雷复",
    "gua_ci": "亨。出入无疾，朋来无咎。反复其道，七日来复，利有攸往。",
    "description": "复卦象征复返、恢复、循环。雷在地中，复，先王以至日闭关，商旅不行，后不省方。",
    "lines": [
      "初九：不远复，无祗悔，元吉。",
      "六二：休复，吉。",
      "六三：频复，厉无咎。",
      "六四：中行独复。",
      "六五：敦复，无悔。",
      "上六：迷复，凶，有灾眚。用行师，终有大败，以其国君凶，至于十年不克征。"
    ]
  },
  "25": {
    "name": "天雷无妄",
    "gua_ci": "元亨利贞。其匪正有眚，不利有攸往。",
    "description": "无妄卦象征无妄、真诚、自然。天下雷行，物与无妄，先王以茂对时育万物。",
    "lines": [
      "初九：无妄，往吉。",
      "六二：不耕获，不菑畲，则利有攸往。",
      "六三：无妄之灾，或系之牛，行人之得，邑人之灾。",
      "九四：可贞，无咎。",
      "九五：无妄之疾，勿药有喜。",
      "上九：无妄，行有眚，无攸利。"
    ]
  },
  "26": {
    "name": "山天大畜",
    "gua_ci": "利贞，不家食吉，利涉大川。",
    "description": "大畜卦象征大的蓄养、积累。天在山中，大畜，君子以多识前言往行，以畜其德。",
    "lines": [
      "初九：有厉利已。",
      "九二：舆说輹。",
      "九三：良马逐，利艰贞。曰闲舆卫，利有攸往。",
      "六四：童牛之牿，元吉。",
      "六五：豮豕之牙，吉。",
      "上九：何天之衢，亨。"
    ]
  },
  "27": {
    "name": "山雷颐",
    "gua_ci": "贞吉。观颐，自求口实。",
    "description": "颐卦象征颐养、养育、滋养。山下有雷，颐，君子以慎言语，节饮食。",
    "lines": [
      "初九：舍尔灵龟，观我朵颐，凶。",
      "六二：颠颐，拂经，于丘颐，征凶。",
      "六三：拂颐，贞凶，十年勿用，无攸利。",
      "六四：颠颐吉，虎视眈眈，其欲逐逐，无咎。",
      "六五：拂经，居贞吉，不可涉大川。",
      "上九：由颐，厉吉，利涉大川。"
    ]
  },
  "28": {
    "name": "泽风大过",
    "gua_ci": "栋桡。利有攸往，亨。",
    "description": "大过卦象征大的过度、超越。泽灭木，大过，君子以独立不惧，遁世无闷。",
    "lines": [
      "初六：藉用白茅，无咎。",
      "九二：枯杨生稊，老夫得其女妻，无不利。",
      "九三：栋桡，凶。",
      "九四：栋隆，吉，有它吝。",
      "九五：枯杨生华，老妇得其士夫，无咎无誉。",
      "上六：过涉灭顶，凶，无咎。"
    ]
  },
  "29": {
    "name": "坎为水",
    "gua_ci": "习坎，有孚，维心亨，行有尚。",
    "description": "坎卦代表水，象征险难、陷阱、困境。水洊至，习坎，君子以常德行，习教事。",
    "lines": [
      "初六：习坎，入于坎窞，凶。",
      "九二：坎有险，求小得。",
      "六三：来之坎坎，险且枕，入于坎窞，勿用。",
      "六四：樽酒簋贰，用缶，纳约自牖，终无咎。",
      "九五：坎不盈，祗既平，无咎。",
      "上六：系用徽纆，寘于丛棘，三岁不得，凶。"
    ]
  },
  "30": {
    "name": "离为火",
    "gua_ci": "利贞，亨。畜牝牛，吉。",
    "description": "离卦代表火，象征光明、附丽、文明。明两作，离，大人以继明照于四方。",
    "lines": [
      "初九：履错然，敬之无咎。",
      "六二：黄离，元吉。",
      "九三：日昃之离，不鼓缶而歌，则大耋之嗟，凶。",
      "九四：突如其来如，焚如，死如，弃如。",
      "六五：出涕沱若，戚嗟若，吉。",
      "上九：王用出征，有嘉折首，获匪其丑，无咎。"
    ]
  },
  "31": {
    "name": "泽山咸",
    "gua_ci": "亨，利贞，取女吉。",
    "description": "咸卦象征感应、感化、交感。山上有泽，咸，君子以虚受人。",
    "lines": [
      "初六：咸其拇。",
      "六二：咸其腓，凶，居吉。",
      "九三：咸其股，执其随，往吝。",
      "九四：贞吉悔亡，憧憧往来，朋从尔思。",
      "九五：咸其脢，无悔。",
      "上六：咸其辅，颊，舌。"
    ]
  },
  "32": {
    "name": "雷风恒",
    "gua_ci": "亨，无咎，利贞，利有攸往。",
    "description": "恒卦象征恒久、持久、坚持。雷风，恒，君子以立不易方。",
    "lines": [
      "初六：浚恒，贞凶，无攸利。",
      "九二：悔亡。",
      "九三：不恒其德，或承之羞，贞吝。",
      "九四：田无禽。",
      "六五：恒其德，贞，妇人吉，夫子凶。",
      "上六：振恒，凶。"
    ]
  },
  "33": {
    "name": "天山遁",
    "gua_ci": "亨，小利贞。",
    "description": "遁卦象征退避、隐遁、退让。天下有山，遁，君子以远小人，不恶而严。",
    "lines": [
      "初六：遁尾，厉，勿用有攸往。",
      "六二：执之用黄牛之革，莫之胜说。",
      "九三：系遁，有疾厉，畜臣妾吉。",
      "九四：好遁，君子吉，小人否。",
      "九五：嘉遁，贞吉。",
      "上九：肥遁，无不利。"
    ]
  },
  "34": {
    "name": "雷天大壮",
    "gua_ci": "利贞。",
    "description": "大壮卦象征强大、壮盛、刚健。雷在天上，大壮，君子以非礼弗履。",
    "lines": [
      "初九：壮于趾，征凶，有孚。",
      "九二：贞吉。",
      "九三：小人用壮，君子用罔，贞厉。羝羊触藩，羸其角。",
      "九四：贞吉悔亡，藩决不羸，壮于大舆之輹。",
      "六五：丧羊于易，无悔。",
      "上六：羝羊触藩，不能退，不能遂，无攸利，艰则吉。"
    ]
  },
  "35": {
    "name": "火地晋",
    "gua_ci": "康侯用锡马蕃庶，昼日三接。",
    "description": "晋卦象征晋升、进取、光明。明出地上，晋，君子以自昭明德。",
    "lines": [
      "初六：晋如，摧如，贞吉。罔孚，裕无咎。",
      "六二：晋如，愁如，贞吉。受兹介福，于其王母。",
      "六三：众允，悔亡。",
      "九四：晋如鼫鼠，贞厉。",
      "六五：悔亡，失得勿恤，往吉，无不利。",
      "上九：晋其角，维用伐邑，厉吉无咎，贞吝。"
    ]
  },
  "36": {
    "name": "地火明夷",
    "gua_ci": "利艰贞。",
    "description": "明夷卦象征光明受伤、晦暗、隐藏。明入地中，明夷，君子以莅众，用晦而明。",
    "lines": [
      "初九：明夷于飞，垂其翼。君子于行，三日不食，有攸往，主人有言。",
      "六二：明夷，夷于左股，用拯马壮，吉。",
      "九三：明夷于南狩，得其大首，不可疾贞。",
      "六四：入于左腹，获明夷之心，于出门庭。",
      "六五：箕子之明夷，利贞。",
      "上六：不明晦，初登于天，后入于地。"
    ]
  },
  "37": {
    "name": "风火家人",
    "gua_ci": "利女贞。",
    "description": "家人卦象征家庭、家族、治家。风自火出，家人，君子以言有物而行有恒。",
    "lines": [
      "初九：闲有家，悔亡。",
      "六二：无攸遂，在中馈，贞吉。",
      "九三：家人嗃嗃，悔厉吉；妇子嘻嘻，终吝。",
      "六四：富家，大吉。",
      "九五：王假有家，勿恤吉。",
      "上九：有孚威如，终吉。"
    ]
  },
  "38": {
    "name": "火泽睽",
    "gua_ci": "小事吉。",
    "description": "睽卦象征乖离、背离、矛盾。上火下泽，睽，君子以同而异。",
    "lines": [
      "初九：悔亡，丧马勿逐，自复；见恶人，无咎。",
      "九二：遇主于巷，无咎。",
      "六三：见舆曳，其牛掣，其人天且劓，无初有终。",
      "九四：睽孤，遇元夫，交孚，厉无咎。",
      "六五：悔亡，厥宗噬肤，往何咎。",
      "上九：睽孤，见豕负涂，载鬼一车，先张之弧，后说之弧，匪寇婚媾，往遇雨则吉。"
    ]
  },
  "39": {
    "name": "水山蹇",
    "gua_ci": "利西南，不利东北；利见大人，贞吉。",
    "description": "蹇卦象征艰难、困顿、跛足。山上有水，蹇，君子以反身修德。",
    "lines": [
      "初六：往蹇，来誉。",
      "六二：王臣蹇蹇，匪躬之故。",
      "九三：往蹇来反。",
      "六四：往蹇来连。",
      "九五：大蹇朋来。",
      "上六：往蹇来硕，吉；利见大人。"
    ]
  },
  "40": {
    "name": "雷水解",
    "gua_ci": "利西南，无所往，其来复吉。有攸往，夙吉。",
    "description": "解卦象征解除、解脱、缓解。雷雨作，解，君子以赦过宥罪。",
    "lines": [
      "初六：无咎。",
      "九二：田获三狐，得黄矢，贞吉。",
      "六三：负且乘，致寇至，贞吝。",
      "九四：解而拇，朋至斯孚。",
      "六五：君子维有解，吉；有孚于小人。",
      "上六：公用射隼于高墉之上，获之，无不利。"
    ]
  },
  "41": {
    "name": "山泽损",
    "gua_ci": "有孚，元吉，无咎，可贞，利有攸往。曷之用，二簋可用享。",
    "description": "损卦象征减损、损失、节制。山下有泽，损，君子以惩忿窒欲。",
    "lines": [
      "初九：已事遄往，无咎，酌损之。",
      "九二：利贞，征凶，弗损益之。",
      "六三：三人行，则损一人；一人行，则得其友。",
      "六四：损其疾，使遄有喜，无咎。",
      "六五：或益之，十朋之龟弗克违，元吉。",
      "上九：弗损益之，无咎，贞吉，利有攸往，得臣无家。"
    ]
  },
  "42": {
    "name": "风雷益",
    "gua_ci": "利有攸往，利涉大川。",
    "description": "益卦象征增益、利益、增加。风雷，益，君子以见善则迁，有过则改。",
    "lines": [
      "初九：利用为大作，元吉，无咎。",
      "六二：或益之，十朋之龟弗克违，永贞吉。王用享于帝，吉。",
      "六三：益之用凶事，无咎。有孚中行，告公用圭。",
      "六四：中行，告公从。利用为依迁国。",
      "九五：有孚惠心，勿问元吉。有孚惠我德。",
      "上九：莫益之，或击之，立心勿恒，凶。"
    ]
  },
  "43": {
    "name": "泽天夬",
    "gua_ci": "扬于王庭，孚号，有厉，告自邑，不利即戎，利有攸往。",
    "description": "夬卦象征决断、果决、分离。泽上于天，夬，君子以施禄及下，居德则忌。",
    "lines": [
      "初九：壮于前趾，往不胜为咎。",
      "九二：惕号，莫夜有戎，勿恤。",
      "九三：壮于頄，有凶。君子夬夬，独行遇雨，若濡有愠，无咎。",
      "九四：臀无肤，其行次且。牵羊悔亡，闻言不信。",
      "九五：苋陆夬夬，中行无咎。",
      "上六：无号，终有凶。"
    ]
  },
  "44": {
    "name": "天风姤",
    "gua_ci": "女壮，勿用取女。",
    "description": "姤卦象征遇合、邂逅、相遇。天下有风，姤，后以施命诰四方。",
    "lines": [
      "初六：系于金柅，贞吉，有攸往，见凶，羸豕孚蹢躅。",
      "九二：包有鱼，无咎，不利宾。",
      "九三：臀无肤，其行次且，厉，无大咎。",
      "九四：包无鱼，起凶。",
      "九五：以杞包瓜，含章，有陨自天。",
      "上九：姤其角，吝，无咎。"
    ]
  },
  "45": {
    "name": "泽地萃",
    "gua_ci": "亨。王假有庙，利见大人，亨，利贞。用大牲吉，利有攸往。",
    "description": "萃卦象征聚集、汇聚、团聚。泽上于地，萃，君子以除戎器，戒不虞。",
    "lines": [
      "初六：有孚不终，乃乱乃萃，若号一握为笑，勿恤，往无咎。",
      "六二：引吉，无咎，孚乃利用禴。",
      "六三：萃如，嗟如，无攸利，往无咎，小吝。",
      "九四：大吉，无咎。",
      "九五：萃有位，无咎。匪孚，元永贞，悔亡。",
      "上六：赍咨涕洟，无咎。"
    ]
  },
  "46": {
    "name": "地风升",
    "gua_ci": "元亨，用见大人，勿恤，南征吉。",
    "description": "升卦象征上升、晋升、提升。地中生木，升，君子以顺德，积小以高大。",
    "lines": [
      "初六：允升，大吉。",
      "九二：孚乃利用禴，无咎。",
      "九三：升虚邑。",
      "六四：王用亨于岐山，吉无咎。",
      "六五：贞吉，升阶。",
      "上六：冥升，利于不息之贞。"
    ]
  },
  "47": {
    "name": "泽水困",
    "gua_ci": "亨，贞，大人吉，无咎，有言不信。",
    "description": "困卦象征困境、穷困、受困。泽无水，困，君子以致命遂志。",
    "lines": [
      "初六：臀困于株木，入于幽谷，三岁不觌。",
      "九二：困于酒食，朱绂方来，利用享祀，征凶，无咎。",
      "六三：困于石，据于蒺藜，入于其宫，不见其妻，凶。",
      "九四：来徐徐，困于金车，吝，有终。",
      "九五：劓刖，困于赤绂，乃徐有说，利用祭祀。",
      "上六：困于葛藟，于臲卼，曰动悔。有悔，征吉。"
    ]
  },
  "48": {
    "name": "水风井",
    "gua_ci": "改邑不改井，无丧无得，往来井井。汔至亦未繘井，羸其瓶，凶。",
    "description": "井卦象征水井、养育、不竭。木上有水，井，君子以劳民劝相。",
    "lines": [
      "初六：井泥不食，旧井无禽。",
      "九二：井谷射鲋，瓮敝漏。",
      "九三：井渫不食，为我心恻，可用汲，王明，并受其福。",
      "六四：井甃，无咎。",
      "九五：井冽，寒泉食。",
      "上六：井收勿幕，有孚元吉。"
    ]
  },
  "49": {
    "name": "泽火革",
    "gua_ci": "己日乃孚，元亨利贞，悔亡。",
    "description": "革卦象征变革、革新、改变。泽中有火，革，君子以治历明时。",
    "lines": [
      "初九：巩用黄牛之革。",
      "六二：己日乃革之，征吉，无咎。",
      "九三：征凶，贞厉，革言三就，有孚。",
      "九四：悔亡，有孚改命，吉。",
      "九五：大人虎变，未占有孚。",
      "上六：君子豹变，小人革面，征凶，居贞吉。"
    ]
  },
  "50": {
    "name": "火风鼎",
    "gua_ci": "元吉，亨。",
    "description": "鼎卦象征鼎器、烹饪、革新。木上有火，鼎，君子以正位凝命。",
    "lines": [
      "初六：鼎颠趾，利出否，得妾以其子，无咎。",
      "九二：鼎有实，我仇有疾，不我能即，吉。",
      "九三：鼎耳革，其行塞，雉膏不食，方雨亏悔，终吉。",
      "九四：鼎折足，覆公餗，其形渥，凶。",
      "六五：鼎黄耳金铉，利贞。",
      "上九：鼎玉铉，大吉，无不利。"
    ]
  },
  "51": {
    "name": "震为雷",
    "gua_ci": "亨。震来虩虩，笑言哑哑。震惊百里，不丧匕鬯。",
    "description": "震卦代表雷，象征震动、惊恐、奋起。洊雷，震，君子以恐惧修省。",
    "lines": [
      "初九：震来虩虩，后笑言哑哑，吉。",
      "六二：震来厉，亿丧贝，跻于九陵，勿逐，七日得。",
      "六三：震苏苏，震行无眚。",
      "九四：震遂泥。",
      "六五：震往来厉，亿无丧，有事。",
      "上六：震索索，视矍矍，征凶。震不于其躬，于其邻，无咎。婚媾有言。"
    ]
  },
  "52": {
    "name": "艮为山",
    "gua_ci": "艮其背，不获其身，行其庭，不见其人，无咎。",
    "description": "艮卦代表山，象征止、静止、稳重。兼山，艮，君子以思不出其位。",
    "lines": [
      "初六：艮其趾，无咎，利永贞。",
      "六二：艮其腓，不拯其随，其心不快。",
      "九三：艮其限，列其夤，厉薰心。",
      "六四：艮其身，无咎。",
      "六五：艮其辅，言有序，悔亡。",
      "上九：敦艮，吉。"
    ]
  },
  "53": {
    "name": "风山渐",
    "gua_ci": "女归吉，利贞。",
    "description": "渐卦象征渐进、循序、女归。山上有木，渐，君子以居贤德善俗。",
    "lines": [
      "初六：鸿渐于干，小子厉，有言，无咎。",
      "六二：鸿渐于磐，饮食衎衎，吉。",
      "九三：鸿渐于陆，夫征不复，妇孕不育，凶。利御寇。",
      "六四：鸿渐于木，或得其桷，无咎。",
      "九五：鸿渐于陵，妇三岁不孕，终莫之胜，吉。",
      "上九：鸿渐于陆，其羽可用为仪，吉。"
    ]
  },
  "54": {
    "name": "雷泽归妹",
    "gua_ci": "征凶，无攸利。",
    "description": "归妹卦象征女子出嫁、归从。泽上有雷，归妹，君子以永终知敝。",
    "lines": [
      "初九：归妹以娣，跛能履，征吉。",
      "九二：眇能视，利幽人之贞。",
      "六三：归妹以须，反归以娣。",
      "九四：归妹愆期，迟归有时。",
      "六五：帝乙归妹，其君之袂，不如其娣之袂良，月几望，吉。",
      "上六：女承筐无实，士刲羊无血，无攸利。"
    ]
  },
  "55": {
    "name": "雷火丰",
    "gua_ci": "亨。王假之，勿忧，宜日中。",
    "description": "丰卦象征丰盛、盛大、繁荣。雷电皆至，丰，君子以折狱致刑。",
    "lines": [
      "初九：遇其配主，虽旬无咎，往有尚。",
      "六二：丰其蔀，日中见斗，往得疑疾，有孚发若，吉。",
      "九三：丰其沛，日中见沫，折其右肱，无咎。",
      "九四：丰其蔀，日中见斗，遇其夷主，吉。",
      "六五：来章，有庆誉，吉。",
      "上六：丰其屋，蔀其家，闚其户，阒其无人，三岁不觌，凶。"
    ]
  },
  "56": {
    "name": "火山旅",
    "gua_ci": "小亨，旅贞吉。",
    "description": "旅卦象征旅行、客居、漂泊。山上有火，旅，君子以明慎用刑，而不留狱。",
    "lines": [
      "初六：旅琐琐，斯其所取灾。",
      "六二：旅即次，怀其资，得童仆贞。",
      "九三：旅焚其次，丧其童仆，贞厉。",
      "九四：旅于处，得其资斧，我心不快。",
      "六五：射雉一矢亡，终以誉命。",
      "上九：鸟焚其巢，旅人先笑后号咷。丧牛于易，凶。"
    ]
  },
  "57": {
    "name": "巽为风",
    "gua_ci": "小亨，利有攸往，利见大人。",
    "description": "巽卦代表风，象征顺从、谦逊、渗透。随风，巽，君子以申命行事。",
    "lines": [
      "初六：进退，利武人之贞。",
      "九二：巽在床下，用史巫纷若，吉，无咎。",
      "九三：频巽，吝。",
      "六四：悔亡，田获三品。",
      "九五：贞吉，悔亡，无不利。无初有终，先庚三日，后庚三日，吉。",
      "上九：巽在床下，丧其资斧，贞凶。"
    ]
  },
  "58": {
    "name": "兑为泽",
    "gua_ci": "亨，利贞。",
    "description": "兑卦代表泽，象征喜悦、愉快、交流。丽泽，兑，君子以朋友讲习。",
    "lines": [
      "初九：和兑，吉。",
      "九二：孚兑，吉，悔亡。",
      "六三：来兑，凶。",
      "九四：商兑未宁，介疾有喜。",
      "九五：孚于剥，有厉。",
      "上六：引兑。"
    ]
  },
  "59": {
    "name": "风水涣",
    "gua_ci": "亨。王假有庙，利涉大川，利贞。",
    "description": "涣卦象征涣散、离散、消散。风行水上，涣，先王以享于帝立庙。",
    "lines": [
      "初六：用拯马壮，吉。",
      "九二：涣奔其机，悔亡。",
      "六三：涣其躬，无悔。",
      "六四：涣其群，元吉。涣有丘，匪夷所思。",
      "九五：涣汗其大号，涣王居，无咎。",
      "上九：涣其血，去逖出，无咎。"
    ]
  },
  "60": {
    "name": "水泽节",
    "gua_ci": "亨。苦节不可贞。",
    "description": "节卦象征节制、节约、限度。泽上有水，节，君子以制数度，议德行。",
    "lines": [
      "初九：不出户庭，无咎。",
      "九二：不出门庭，凶。",
      "六三：不节若，则嗟若，无咎。",
      "六四：安节，亨。",
      "九五：甘节，吉；往有尚。",
      "上六：苦节，贞凶，悔亡。"
    ]
  },
  "61": {
    "name": "风泽中孚",
    "gua_ci": "豚鱼吉，利涉大川，利贞。",
    "description": "中孚卦象征诚信、信任、真诚。泽上有风，中孚，君子以议狱缓死。",
    "lines": [
      "初九：虞吉，有它不燕。",
      "九二：鸣鹤在阴，其子和之，我有好爵，吾与尔靡之。",
      "六三：得敌，或鼓或罢，或泣或歌。",
      "六四：月几望，马匹亡，无咎。",
      "九五：有孚挛如，无咎。",
      "上九：翰音登于天，贞凶。"
    ]
  },
  "62": {
    "name": "雷山小过",
    "gua_ci": "亨，利贞，可小事，不可大事。飞鸟遗之音，不宜上宜下，大吉。",
    "description": "小过卦象征小的过度、小有过失。山上有雷，小过，君子以行过乎恭，丧过乎哀，用过乎俭。",
    "lines": [
      "初六：飞鸟以凶。",
      "六二：过其祖，遇其妣；不及其君，遇其臣；无咎。",
      "九三：弗过防之，从或戕之，凶。",
      "九四：无咎，弗过遇之。往厉必戒，勿用永贞。",
      "六五：密云不雨，自我西郊，公弋取彼在穴。",
      "上六：弗遇过之，飞鸟离之，凶，是谓灾眚。"
    ]
  },
  "63": {
    "name": "水火既济",
    "gua_ci": "亨，小利贞，初吉终乱。",
    "description": "既济卦象征已经完成、成功、圆满。水在火上，既济，君子以思患而豫防之。",
    "lines": [
      "初九：曳其轮，濡其尾，无咎。",
      "六二：妇丧其茀，勿逐，七日得。",
      "九三：高宗伐鬼方，三年克之，小人勿用。",
      "六四：繻有衣袽，终日戒。",
      "九五：东邻杀牛，不如西邻之禴祭，实受其福。",
      "上六：濡其首，厉。"
    ]
  },
  "64": {
    "name": "火水未济",
    "gua_ci": "亨，小狐汔济，濡其尾，无攸利。",
    "description": "未济卦象征未完成、未成功、待续。火在水上，未济，君子以慎辨物居方。",
    "lines": [
      "初六：濡其尾，吝。",
      "九二：曳其轮，贞吉。",
      "六三：未济，征凶，利涉大川。",
      "九四：贞吉，悔亡，震用伐鬼方，三年有赏于大国。",
      "六五：贞吉，无悔，君子之光，有孚，吉。",
      "上九：有孚于饮酒，无咎。濡其首，有孚失是。"
    ]
  }
}

